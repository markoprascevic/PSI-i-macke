VEST 1

			Ljubimci će pretrpeti ogroman stres nakon vanrednog stanja

Nakon što prođe vanredno stanje i život počne da se vraća u normalu, postoji opasnost da će naši ljubimci, koji su za ovo vreme svakodnevno bili sa nama i razvili naviku da uvek budemo tu, pretrpeti ogromnu anksioznost zbog rastavljanja. Ovaj stres može rezultovati nekim neuobičajenim ponašanjem, kao što je griženje nameštaja, vršenje nužde unutar stana/kuće, itd. Međutim, ovo nije neuobičajena pojava ni u svakodnevnim situacijama - istraživanje na Univerzitetu u Helsinkiju (Finska) pokazuje da većina štenaca pati od određenog oblika anksioznosti.
Ono što može pomoći je postepeno razdvajanje, odnosno da se svaki dan, po nekoliko puta dnevno, razdvajamo od svog ljubimca na 15-30 minuta. Na ovaj način, razdvajanje na nekoliko sati kada do njega dođe, neće biti toliko naglo i stresno.
Čuvajte svoje ljubimce!